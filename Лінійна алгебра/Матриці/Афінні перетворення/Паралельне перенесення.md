---
tags:
  - матриця
  - афінні_перетворення
sourses:
---
**Паралельне перенесення (Translation):** — це один з варіантів афінних перетворень.
Ця операція виконується за допомогою [[Матриця|матриць]], які складаються з поточних координат точки (точок) та матриці перетворень. Для виконання паралельного перенесення використовують операції [[Сума матриць|додавання матриць]] або знаходження їх [[Добуток матриць|добутку]]. 

**Додавання матриць** — перетворення, яке відбувається, коли зображення переміщується з одного місця в інше без зміни розміру, орієнтації чи форми. Це перетворення складається виключно з векторного додавання.

Наприклад, розглянемо зображення трикутника з вершинами в точках $(2, -1)$, $(4, 3)$ і $(-3, -2)$. Перенесемо це зображення на 5 одиниць вліво і 2 одиниці вгору.
Графічно це означає, що нам потрібно відняти 5 з кожної координати $x$ та додати 2 до кожної координати $y$.

Для цього використаємо додавання матриці перетворення до матриці координат вершин:

$$
\begin{pmatrix} 2 & 4 & -3 \\ -1 & 3 & -2 \end{pmatrix} + \begin{pmatrix} -5 & -5 & -5 \\ 2 & 2 & 2 \end{pmatrix} = \begin{pmatrix} -3 & -1 & -8 \\ 1 & 5 & 0 \end{pmatrix}
$$
Візуально дане перетворення можна візуалізувати наступним чином. Початковий синій трикутник трансформується в червоний трикутник.![[Паралельний перенос.jpg]]

**Добуток матриць**
Паралельне перенесення можна отримати також при виконанні добутку матриць координат і матриці перетворення. Розглянемо такий приклад.
Нехай трикутник задано вершинами $P(1.5,2)$, $Q(4,1)$, $R(3.5,5)$.

Щоб досягти переносу добутком матриць, необхідно збільшити розмір матриці $A$ до $3×3$. Для цього додається додатковий стовпець, де перші два рядки – це величина переносу в напрямках $x$ та $y$, а також додатковий рядок унизу $(0, 0, 1)$ і, нарешті, рядок з одиницями під відповідними координатами точок $P$, $Q$, $R$ матриці $X$.

Ці додаткові 1 і 0 ні на що не впливають, вони лише заповнювачі. В результаті отримаємо матрицю координат:

$$
X = \begin{pmatrix} 1.5 & 4 & 3.5  \\
                    2 & 1 & 5  \\
                    1 & 1 & 1 \end{pmatrix}
$$
Матриця AA змушує кожну точку в матриці координат (2 верхні рядки) рухатися вліво-вправо або вгору-вниз. Нехай перетворення задаються такою матрицею:
$$
A = \begin{pmatrix} 1 & 0 & -6  \\
                    0 & 1 & -6.5  \\
                    0 & 0 & 1 \end{pmatrix}
$$
Тоді добуток $AX$ дорівнює:
$$
\begin{pmatrix} 1.5 & 4 & 3.5 \\ 2 & 1 & 5 \\ 1 & 1 & 1 \end{pmatrix} \times \begin{pmatrix} 1 & 0 & -6 \\ 0 & 1 & -6.5  \\ 0 & 0 & 1 \end{pmatrix} = \begin{pmatrix} -4.5 & -2 & -2.5 \\ -4.5 & -5.5 & -1.5 \\ 1 & 1 & 1 \end{pmatrix}
$$
Отже, вершини нового трикутника мають координати $P^′(−4.5,−4.5$), $Q^′(−2,−5.5)$, $R^′(−2.5,−1.5)$:![[Паралельний перенос множенням.png]]
